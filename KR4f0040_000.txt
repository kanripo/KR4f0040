# -*- mode: mandoku-view; -*-
#+TITLE: 三魚堂文集
#+DATE: 2015-08-25 00:29:54.680536
#+PROPERTY: ID KR4f0040
#+PROPERTY: BASEEDITION WYG    
#+PROPERTY: JUAN 提要
<pb:KR4f0040_WYG_000-1a>¶
欽定四庫全書　　　　　集部七¶
　三魚堂文集　　　　　　别集類六　(國朝/)¶
　　提要¶
　　　　(臣/)等謹案三魚堂文集十二巻外集六巻共¶
　　　　十八巻¶
　　　國朝陸隴其撰隴其有松陽講義諸書皆别著¶
　　　　錄是集為其門人侯銓所編凡雜著四巻書¶
　　　　一巻尺牘二巻序二巻記一巻墓表誌銘壙¶
<pb:KR4f0040_WYG_000-1b>¶
　　　　記傳共一巻祝文祭文共一巻外集六巻則¶
　　　　裒其奏議條陳表策申請公移而終之以詩¶
　　　　行狀之類併附錄焉目錄末原有其從子禮¶
　　　　徵跋言隴其生平不屑為詩古文詞尤以濫¶
　　　　刻文字為戒故易簀時篋中無遺稿至康熙¶
　　　　辛已禮徵乃旁搜廣輯彚成是編而屬銓分¶
　　　　類編次之蓋隴其沒後九年此集乃出也其¶
　　　　文既非隴其所手定則其中或有未定之稿¶
<pb:KR4f0040_WYG_000-2a>¶
　　　　與夫偶然涉筆不欲自存者均未可知然隴¶
　　　　其學問深醇操履純正即率爾操觚之作其¶
　　　　不合於道者固已鮮矣惟是隴其一生篤學¶
　　　　非徒以講明心性為一室之坐談其兩為縣¶
　　　　尹一任諫官政績皆卓卓可紀蓋體用兼優¶
　　　　之學而銓等乃以奏議公牘確然見諸行事¶
　　　　者别為外集夫詩歌非隴其所長别之外集¶
　　　　可也至於聖賢之道本末同原心法治法理¶
<pb:KR4f0040_WYG_000-2b>¶
　　　　歸一貫周禮惟述職官尚書皆陳政事周公¶
　　　　孔子初不以是為麤迹即黄幹編朱子集亦¶
　　　　未嘗薄視論政之文揮而外之銓乃徒知以¶
　　　　太極論冠篇而轉以經世之學視為末務尊¶
　　　　空言而薄實政是豈隴其之㫖乎此本乆行¶
　　　　於世今亦姑仍原刻錄之其編次之謬陋則¶
　　　　不可以不辨焉乾隆四十五年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4f0040_WYG_000-3a>¶
　　　　　　　總　校　官(臣/)陸　費　墀¶
